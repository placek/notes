Trzy główne pytania filozofii:
* Jaka jest natura wszystkiego, co istnieje? (ontologia/metafizyka)
* Jak możemy cokolwiek poznać? (epistemologia)
* Jak warto żyć? (aksjologia: etyka i estetyka)

Epistemologia
Warunek owocności dyskursu w cywilizacji łacińskiej	
1. niesprzeczność sądów
2. zgodność z rzeczywistością
3. przewidywanie praktycznych konsekwencji
4. historyzm

Stanowiska wobec prawdy
1. prawda istnieje i jest poznawalna - dogmatyzm
2. prawdę można obiektywnie poznać spełniając warunki - absolutyzm
3. prawdę poznaje ludzki intelekt - intelektualizm
4. źródłem poznania jest autonomiczny i autarkiczny rozum ludzki - racjonalizm epistemologiczny

Klasyczna definicja prawdy
Prawda to zgodność sądu z przedmiotem, którego ten sąd dotyczy.
ens et verum convertuntur 
verum est adaequatio intellectus et rei
τὸ μὲν γὰρ λέγειν τὸ ὂν μὴ εἶναι ἢ τὸ μὴ ὂν εἶναι ψεῦδος, τὸ δὲ τὸ ὂν εἶναι καὶ τὸ μὴ ὂν μὴ εἶναι ἀληθές (Met. 4, 1011b 25-28)
οὐ γὰρ διὰ τὸ ἡμᾶς οἴεσθαι ἀληθῶς σε λευκὸν εἶναι εἶ σὺ λευκός, ἀλλὰ διὰ τὸ σὲ εἶναι λευκὸν ἡμεῖς οἱ φάντες τοῦτο ἀληθεύομεν (Met. 9, 1051b 7-9)

Hylomorfizm
οὐσία ἐστὶ τὸ εἶδος τὸ ἐνόν, ἐξ οὗ καὶ τῆς ὕλης ἡ σύνολος λέγεται οὐσία (Met. 7, 1037a 30-32)

Krytyka klasycznej definicji prawdy
Merton „Morze atramentu wylano dla pogardy prawdy”

* agnostycyzm - niepoznawalność
* sceptycyzm - nierostrzygalność
* relatywizm - zmienność/stopniowalność
* irracjonalizm - prawdy nie poznaje rozum
* argumenty „logików”:
    * niejasność - nie wiadomo co to jest zgodność
    * nieoperatywność - nie wiadomo jak stwierdzić że zachodzi zgodność
    * antynomialność - prowadzi do antynomii

Nieklasyczne definicje prawdy
1. koherencyjna - prawda to niesprzeczność sądów pomiędzy sobą
2. ewidentystyczna - prawda to wewnętrzne przekonanie o prawdziwości sądów
3. pragmatyczna - prawdziwość to skuteczność/użyteczność sądów
4. dialogiczna (consensualna) - prawda to konwencja

theorein - episteme (+ nous)
praxis - phronesis
poiesis - techne

Przejawy istnienia bytu:
* res - realność;
* unum - jedność;
* aliquid - odrębność/tożsamość;
* verum - prawda/inteligibilność;
* bonum - dobro/celowość;
* pulchrum - integralność/pełnia/jasność. 

ΝΙΨΟΝ ΑΝΟΜEΜΑΤΑ ΜE ΜΟΝΑΝ ΟΨΙΝ
￼


primum vivere, deinde philosophari

pro veritate lege et fide

Ἆρά γε γινώσκεις ἃ ἀναγινώσκεις; (Dz 8.30)

Współczesny neoplatonizm
Artur Andrzejuk
Współczesny platonizm, czyli tzw. filozofię współczesna charakteryzuje - według prof. M. Gogacza - kilka typowych tez. Są to: liniowy układ przyczyn i skutków, gnoza, irracjonalizm, transcendentalizm, woluntaryzm.

* Liniowy układ przyczyn polega na tym, że za istotę rzeczy przyjmujemy - zwykle dowolnie - jakiś jej przejaw, np. życie, rodzenie, itp. Byty wyjaśniamy dalej w schemacie: wcześniej - później. Np. w porządku rodzenia wcześniej są rodzice, później dzieci, a jeszcze wcześniej dziadkowie, czyli rodzice rodziców itd. W takim liniowym układzie musi pojawić się zagadnienie początku układu przyczyn i skutków. Gdy istotą tego układu jest rodzenie - musi pojawić się problem pierwszego rodzica, gdy za istotę uznamy życie, a początku w sposób konieczny pojawiają się aminokwasy, jako pierwsza forma życia na ziemi. A ateiści żartują, że naiwni chrześcijanie na początku umieszczają Boga. Poważny uczony przecież tak naprawdę nie wie, co było na początku. I dlatego "poważny" filozof Heidegger na początku umieszcza nieokreśloność, a "mniej poważny" chrześcijanin Rahner tę nieokreśloność nazywa Bogiem. A to wszystko dlatego, że filozofowie współcześni, podobnie jak Platon, przejawy rzeczy uważają za jej istotę. Według Arystotelesa i św. Tomasza jest inaczej: istota to podstawa przejawów, tak jak zielone drzewo nie jest zielenią tylko drzewem. Dlatego św. Tomasz proponuje istotowy układ przyczyn. Polega on na tym, dla każdego badanego bytu szukamy ostatecznych wyjaśniających go przyczyn. Np. przyczyną istnienia każdego bytu przygodnego jest Bóg. Ponadto układ ten zmusza do odróżnienia przyczyny sprawczej od tzw. przyczyn celowych. W układzie liniowym problem ten rozwiązuje się hierarchizacją przyczyn, np. Bóg jest ważniejszą przyczyną sprawczą człowieka, rodzice są pośrednimi przyczynami człowieka.
* Gnoza wynika z zastosowania układu liniowego. Polega na przyjęciu za początek rzeczywistości czegoś nieokreślonego lub ogólnego, jak heideggerowskie das Sein, czy marksistowska materia. Z tego nieokreślonego tworzywa, które jednak jest, wyłania się realność określona, zwykle na mocy jakiegoś tajemniczego prawa. Np. das Sein Heideggera podlega prawu "rzucenia w świat" (die Geworfenheit), w wyniku czego wyłania się realność określona, najpierw w postaci myśli (das Dassein), potem w postaci bytu jednostkowego (das Seiende). Losem bytu jednostkowego jest, poprzez myśl, powrót do nieskończoności, stąd człowiek dla Heideggera jest "byciem ku śmierci" (der Mensch ist das Sein zum Tode). Gnoza w postaci marksizmu jest zbudowana na identycznym schemacie. Na początku jest nieokreślona materia, które jednak podlega prawu dialektycznych przemian, w wyniku czego wyłaniają się z niej obiekty w postaci społeczeństwa (jest to bliższa, ważniejsza hipostaza materii) oraz jednostek (mniej ważna, ale możliwa do zaakceptowania hipostaza). Gdy jednak jednostka alienuje się od społeczeństwa, co jest wyrazem jej degeneracji, pojawia się hipostaza nie do zaakceptowania. Tą hipostazą jest religia. Jest to - według "klasyków" marksizmu - takie upodlenie człowieka, że jedynym ratunkiem jest powrót do pozycji nieokreślonej materii.Nieokreśloność, która jednak jest, stanowi sprzeczność samą w sobie, bo skoro coś jest nieokreślonego, to nic o tym czymś nie można orzec, nie można więc orzec, czy to coś istnieje. Nieokreśloność może więc tylko być nicością, ale ta ponieważ jest niebytem - nie działa, a więc nie jest w stanie wyłonić z siebie czegokolwiek. I gnostycy nie mówią, że nieokreśloność jest nicością. Przyjmują jednak inną sprzeczność, mianowicie, że ta nieokreśloność jednak istnieje.Św. Tomasz umieszczając u początku wszelkiego istnienia Istnienie Samoistne, będące bytem par excellence, unika sprzeczności, starannie analizuje byty przygodne w istotowym układzie przyczyn. W wyniku tej analizy wykrywa strukturę Bytu Pierwszego, jako prostego, samoistnego Aktu Istnienia. Nie popada więc w gnozę. Nie miesza też wiedzy i bytowania. W porządku bytowania najpierw jest przyczyna, potem skutek, ale naszemu poznaniu najpierw jawi się skutek i dopiero przez ten skutek dochodzimy do przyczyny, nigdy odwrotnie, jak chciał Plotyn, Heidegger i Marks. Wyobraźmy sobie ten absurd w powieściach kryminalnych: łapiemy sprawcę czynu zanim on ten czyn popełnił.
* Oczywiście, dla idealistów, sprzeczność nie jest absurdem - jest tajemnicą. Głoszą oni, że rzeczywistość jest tak złożona, że człowiek ze swoimi prymitywnymi pojęciami: istnieje - nie istnieje, byt - niebyt, nie jest w stanie zbliżyć się do prawdy o rzeczywistości. Najgłębszym jej wyjaśnieniem jest tajemnica. A w niej zmieści się wszystko i wszystko znajdzie swe "rozumowe" uzasadnienie: sprzeczność, absurd, niedorzeczność. Wskazuje to na irracjonalizm jako na podłoże tych poglądów. Irracjonalizm polega właśnie na negowaniu roli intelektu w dziedzinie poznania. Według irracjonalistów poznajemy uczuciami (Hildebrand) lub intuicją (Tillich).Jest to pogląd sprzeczny przede wszystkim ze strukturą człowieka. Gdyby bowiem intelekt nie służył do poznawania rzeczywistości, jak sądzą irracjonaliści, to człowiek po prostu nie miałby intelektu. Skoro jednak został w tę władzę wyposażony, to oznacza, że na niej winien oprzeć swe wysiłki w dziedzinie poznawania rzeczywistości.
* Po zanegowaniu intelektu zostaje filozofii współczesnej woluntaryzm, czyli teza o pierwszeństwie woli wśród władz człowieka. Ujawnia się ten woluntaryzm w poglądzie, że tym samym jest poznanie i działanie, albo zastępuje się poznanie jakąś niejasną intuicją, dodając np., że wiedza jest zagrożeniem wiary.Tymczasem już Arystoteles odróżnił wiedzę od działania. Działanie, jego zdaniem, musi się wspierać na wiedzy. Według św. Tomasza życie czynne jest owocowaniem życia kontemplacyjnego. Wyobraźmy sobie woluntaryzm np. w medycynie, gdzie przestałoby się wymagać od adeptów sztuki lekarskiej solidnego przygotowania teoretycznego.
* Woluntaryzm jest jednak filozofii współczesnej niezbędny do uzasadnienia transcendentalizmu, który stoi u źródeł wszelkiego idealizmu, od platońskiego począwszy. Transcendentalizm jest przyjęciem w jakiejś dziedzinie wiedzy pierwszego zdania bez dowodu, jako tzw. założenia lub aksjomatu. Transcendentalizm Platona polega na przyjęciu idei, które według 7 Listu, są tylko pojęciami ogólnymi. Arabowie z Awicenną na czele oraz logika współczesna przyjmują pierwszeństwo możliwości przed realnością. Możliwość jest przecież tylko myślną kombinacją. Przyjęcie jej jako źródła realności ujawnia strukturę gnostycką, gdyż skoro coś może być oznacza przecież, że jeszcze tego nie ma, a więc to coś ma postać niebytu, a ten nie działa, bo go właśnie nie ma. Z głębokiej pobożności wyrósł średniowieczny transcendentalizm Jana Dunsa Szkota i św. Anzelma z Canterbury. Otóż przyjęli oni na podstawie wiary, że Bóg istnieje, przenieśli tę prawdę na teren filozofii, która nie stanowi nauki objawionej, i uczynili te tezę pierwszym zdaniem filozofii, do którego dorobili filozoficzne dowody. Jeszcze dziś daje się słyszeć pogląd, że tzw. filozofia chrześcijańska jest dorabianiem filozoficznych dowodów do tez objawionych. Kartezjusz postanowił, że filozofię rozpocznie nie od zdań prawdziwych, lecz od pojęć jasnych i wyraźnych. Utożsamił on kryterium dydaktyczne z prawdziwościowym. Kant rozpoczął od podziału zdań i za pierwsze uznał te o możliwości i czystym myśleniu. Husserl, podobnie jak Arabowie, uznał pierwszeństwo możliwości przed realnością, którą to możliwość Heidegger umieścił na początku rzeczywistości, nazywając nieokreślonością.Tymczasem św. Tomasz buduje tak filozofię, aby nie musiał w niej niczego z góry zakładać. Od strony poznania można to zilustrować takim przykładem. Otóż gdy znajdzie się we mnie jakaś informacja, której nie było wcześniej, to zauważam, że pojawiło się we mnie coś, czego wcześniej nie było. Jest więc to coś czymś innym niż ja. Ale nie znalazł się we mnie ten poznany byt, tylko jakiś jego obraz we mnie. W ten sposób odkrywam odrębność tego bytu od siebie i nietożsamość swojej wiedzy z sobą i poznanym bytem. Formułuję zdanie: "jedna odrębność nie jest drugą odrębnością". To zdanie to formuła zasady niesprzeczności.Nie ma tu zatem przyjęcia czegokolwiek z góry jako założenia. Nawet fakt posiadania przez byty aktu istnienia św. Tomasz odkrywa w precyzyjnej analizie filozoficznej, co pozwala mu starannie odróżnić byty od wytworów i nie pozwala na uznanie za byt nawet najdoskonalszego wytworu.

Mimo że brzmieć to może paradoksalnie, ale dla chronienia ludzi przed intelektualnymi chorobami myśli współczesnej trzeba cofnąć się do XIII wieku.

Syllabus errorum philosophari
* woluntaryzm
* transcendentalizm
* irracjonalizm
* gnoza
* konsensualizm
* sceptycyzm
* agnostycyzm
* relatywizm
* utylitaryzm
* ewidencjonizm
* koherencjonizm
* kazualizm linearny
* determinizm/fatalizm
* indyferentyzm
* egalitaryzm
* modernizm
* etatyzm
* pacyfizm
* monizm bytowy
* emanatyzm
* naturalizm/ateizm
* panteizm
* pycha

ὃ οὖν ἀγνοοῦντες εὐσεβεῖτε, τοῦτο ἐγὼ καταγγέλλω ὑμῖν. (Dz 17.23)

Tomizm egzystencjalny